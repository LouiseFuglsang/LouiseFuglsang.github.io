## Velkommen til Louises første hjemmeside

Jeg hedder **Louise**, jeg er 41 år og ny på datamatikerstudiet _september 2020_.

![Foto af Louise](https://raw.githubusercontent.com/LouiseFuglsang/LouiseFuglsang.github.io/master/IMG_0485a.png)

### Min vej til datamatiker
Hvis du spurgte mig for 10 år siden hvor jeg ville være nu, var [datamatikeruddannelsen](https://www.zealand.dk/fuldtid/datamatiker/?gclid=CjwKCAjw4_H6BRALEiwAvgfzq9N4kgriqS66n5RLK3X9drkQXPphpaQyhbcKQFDfx7S9WiHAYYmq0BoC44wQAvD_BwE) bestemt ikke i mine tanker. Jeg har været omkring flere uddannelser (kontor, mediegrafiker, lifecoach og lærer). 
Jeg har arbejdet både i det offentlige og privat, og fra kontorfaget fik jeg bevæget mig over i IT-faget og arbejdet med kundesupport. Jeg fandt en gnist i arbejdet som jeg ikke havde oplevet før, og jobbet gav mig en masse daglige udfordringer som jeg længe havde søgt.

Desværre blev jeg ramt af livet, mit hjem brændte, jeg blev sygemeldt og efterfølgende afskediget. Herefter forsøgte jeg at få et lignende job, men det lykkedes ikke. Jeg undersøgte mulighederne for uddannelse, for at styrke mine chancer for at komme tilbage til et job med kundesupport. I min søgning stødte jeg på datamatikeruddannelsen, og jeg fik øjnene op for, at der her var en uddannelsen som ikke bare kunne styrke mine muligheder for et job med kundesupport, men faktisk også give mig mulighed for at søge andre nye og interessante jobtyper.

Så nu er jeg her på studiet og er startet på en rejse til en ny fremtid. Jeg føler jeg er på rette vej, og selv om turen hertil har varet mange år og ført mig på en kroget sti, så er der en masse jeg kan trække på fra mine tidligere erfaringer og tage med mig videre både på studiet og i mit fremtidige job...hvad det så end bliver.
